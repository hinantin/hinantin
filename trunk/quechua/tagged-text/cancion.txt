K’ANA QHASWA

QHARIKUNA

Hakuchu hakuchu 
qhaswana patata 
mana sawasqalla 
qhaswaramusunchis 

wasiyki qhepapi
chunka wallpa runtun
chunkantin inkayki
qanpatapi runtun

charangoy kapuwan
llama qaramanta
sapa qhalqerispa
warmi suwanaypaq

q'esanay patapi
tiyarachirayki
sawakusun nispa
iñirachirayki

qantachu nirayki
simi sapa p'asña
upallaspa kanki
kinray siki p'asña

p'asñachay chansallapis
niyki
chayñataq phiñarakapuwaq

WARMIKUNA

Mayuta chinpani 
Ch'alla ch'allallanta
Yanaytas maskhani
Wanlla wanllallanta

Wasiyki qhepapi
Muru khuchi wachan
Pis mana yachanchu
Khuchi kasqaykita

Manas munaymanchu
Sawasqa qharita
Ch'uñu qara hina
Wasi qhellichaqta

Anchhuway allinta
Yana much'u maqta
Wiñayraq allinta
qhoña sapa maqt'a

wichanallaykichus
noqari karani
munasqayki pacha
seqawanaykipaq

kaneña p'asñaqa
supaypuni kani
supaypuni kani
kaneña p'asñaqa.


